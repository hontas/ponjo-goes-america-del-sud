---
trip_name: 2015 - America del sur
date: 2015-01-08
---

# Ilha Grande

Under veckan hade vi kollat på möjligheten att åka till Ilha Grande några dagar, men när vi väl började kolla verkade allt fullbokat och det enda som fanns kvar var svindyrt. Men lyckan log mot oss och vi fick tag på de två sista platserna på ett hostel. Vi åkte buss dit, på bussen satt vi bredvid en störig typ och hans två vänner. Den störiga är lite högljudd och verkar vara lite av en dramaqueen... De hoppade av innan oss. Skönt, tyckte vi.

I Angra dos Reis köpte vi båtbiljetter för dubbla priset av vad turistinformationen i Rio berättat för oss. Senare fattade vi att den billiga färjan bara gick en gång om dagen medan de andra gick varje timma typ.

{% include imageGrid.html
  images="images/1.1420758311.anl-228-nda-i-angra-dos-reis.jpg, images/1.1420758311.hamnen-i-angra.jpg, images/1.1420758311.angra-dos-reis-hamn.jpg, images/1.1420758311.v-229-r-f-228-rdskuta-1.jpg"
  captions="Anlända i Angra dos Reis, Hamnen i Angra, Angra dos Reis hamn, Vår färdskuta#1"
%}

På väg till ön var vi vid gott mod även om vi var osäkra på om färden skulle ta 50 minuter eller 1.5 timma. Den tog 4 timmar. Båtens motor havererade. Först blev vi bogserade in i en vik där vi låg för ankar i två timmar medan vi väntade på en ersättningsbåt. Allt detta till musiken av blixt och dunder. Härligt!

{% include imageGrid.html
  images="images/1.1420758311.p-229-v-228-g-ut-till-ilha-grande.jpg, images/1.1420758311.bogserade-in-i-vik.jpg, images/1.1420758311.byte-av-b-229-t-efter-motorhaveriet.jpg"
  captions="På väg ut till Ilha Grande, Bogserade in i vik, Byte av båt efter motorhaveriet"
%}

Väl framme öste regnet ner, vi gick lite fel och cirkulerade stan för att hitta vårt hostel. Där fungerade inte kortmaskinen och vi hade inte med oss cash nog att betala kontant. Killen som jobbar på hostelet verkade dock inte så brydd över detta... "Vi tar det imorn!"

{% include image.html caption="Ett regnigt välkomnande" src="images/1.1420758311.ett-regnigt-v-228-lkomnande.jpg" %}

Vi fick i alla fall sova i samma rum vilket var mer än vi trott och det var bara två andra att dela dorm-rummet med. Glada för detta tog vi oss ut i regnet och åt den godaste pizzan vi ätit på länge!

{% include imageGrid.html
  images="images/1.1420758311.v-229-r-hostelgr-228-nd.jpg, images/1.1420758311.v-229-r-gata.jpg"
  captions="Vår hostelgränd, Vår gata"
%}

Luftkonditioneringen i rummet var trasig och även om fläkten gick kylde den inte luften, snarare tvärtom. Rummet var asvarmt! Dagen därpå fick vi byta rum. I det nya rummet funkade luftkonditioneringen men natten var ändå jättevarm, och det visade sig att någon stängt av den under natten!? But why??!:( Nätterna därefter var bättre :)

{% include imageGrid.html
  images="images/1.1420758311.stranden-i-abra-227-o.jpg, images/1.1420758311.ngn-slags-square-i-abra-227-o.jpg, images/1.1420758311.morgonpromenadskompis.jpg, images/1.1420758311.abra-227-o-beach.jpg, images/1.1420758311.utlopp-a-la-abra-227-o.jpg"
  captions="Stranden i Abraão, Ngn slags square i Abraão, Morgonpromenadskompis, Abraão beach och varför man inte bör bada här..., Utlopp a la Abraão"
%}

Dagen därpå åkte vi på snorkeltur. Den störiga typen från bussen och hans vänner var med på samma båt, what are the odds? Turen tog hela dagen och inkluderade fyra platser. Mellan snorkeldoppen sippade vi caipirinhas, åt räkor och bara njöt.

{% include imageGrid.html
  images="images/1.1420758311.sippar-caipirinhas.jpg, images/1.1420758311.blue-lagoon.jpg, images/1.1420758311.ay-ay-kapten.jpg, images/1.1420758311.sm-229-paradis-246-ar.jpg, images/1.1420758311.jump.jpg, images/1.1420758311.beach-selfie.jpg, images/1.1420758311.v-229-r-b-229-t.jpg, images/1.1420758311.queen-of-everything.jpg, images/1.1420758311.middagsstrand-efter-snorkeltur.jpg, images/1.1420758311.food-selfie.jpg, images/1.1420758311.lunch-f-246-r-snorklare.jpg, images/1.1420758311.heja-brasilien.jpg"
  captions="På väg på snorkeltur, Blue Lagoon, Ay ay kapten!, Små paradisöar, Jump!, Beach selfie, Vår båt, Queen of everything, Matdags efter snorkeltur, Food selfie, Lunch för snorklare!, Heja Brasilien!"
%}

Ännu ett misslyckat försök att betala hostelet. Kortläsarna verkade i alla fall fungera på snabbköpet men helt plötsligt säger maskinen att vi inte har pengar på vårt gemensamma konto... Konstigt! Det framkommer dock snart att ett av våra kort har blivit skimmat - någon har tagit ut 300 dollar i Miami.
Inget wi-fi på vårt hostel så vi fick leta för att kunna låna ett annat (Pontus charmar tillslut en receptionist på ett av de finare hotellen för att få wi-fi-koden). Sen hamnade vi såklart i telefonkö till banken.. Inte bästa läget! Men vi lyckades få iväg ett mail och det hela löste sig. Kortet spärrat (1 down 3 to go) och reklamationsblankett på mailen... Ska väl ta och skicka in den snart också kanske;)

Kommande dag djungeltrekkade vi förbi Indiana Jones-liknande akvedukter till ett vattenfall (Catocheira da Feiticeira), och gissa vilka som är där?! Den störiga typen och hans vänner! Såklart!

{% include imageGrid.html
  images="images/1.1420758311.dag-2---hike-till-vattenfall.jpg, images/1.1420758311.i-en-kanten-av-abra-227-o-s-strand.jpg, images/1.1420758311.tze-hikers.jpg, images/1.1420758311.utsikt.jpg, images/1.1420758311.p-229-tur-mot-fallet.jpg, images/1.1420758311.akvedukten.jpg, images/1.1420758311.1-akvedukten.jpg, images/1.1420758311.2-akvedukten.jpg"
  captions="Dag 2 - Hike till vattenfall, I en kanten av Abraão's strand, Tze hikers, Utsikt!:), På tur mot fallet, Akvedukten!, Akvedukten!#2, Lite Indiana Jones känsla ändå..."
%}

Alla ville ta selfies under vattenfallet... å vi med:) Strax efter oss kom ca 30 pers men de försvann som tur var rätt snabbt eftersom de är på guidad tur så vi fick vattenfallet nästan för oss själva. Yay!

{% include imageGrid.html
  images="images/1.1420758311.catocheira-do-feiticeira.jpg, images/1.1420758311.fall-och-pool.jpg, images/1.1420758311.cachoeira-da-feiticeira.jpg, images/1.1420758311.vattenfallsduschar.jpg, images/1.1420758311.brasilianska-vattenfalls-n-228-cken.jpg, images/1.1420758311.cooling-off.jpg, images/1.1420758311.johanna-bergsbestigare.jpg"
  captions="Framme!, Fallet och dess pool, Cachoeira da Feiticeira, Vattenfallsduschar, Brasilianska vattenfalls-näcken, Cooling off, Johanna bergsbestigare"
%}

När vi hade svalkat oss i fallets pool ett tag gick vi ner till stranden med samma namn och japp: störig typ + crew. Vi valde andra änden av stranden, softade i skuggan och läste bok. Semestrade helt enkelt!

{% include imageGrid.html
  images="images/1.1420758311.snirklerier.jpg, images/1.1420758311.vy-p-229-v-228-g-mot-stranden-med-samma-namn-s.jpg, images/1.1420758311.hiking-down-a-long-and-lonesome-road.jpg, images/1.1420758311.relax-p-229-feiticeira-stranden.jpg"
  captions="Snirklerier, Vy på väg mot stranden med samma namn som fallet, Hiking down a long and lonesome road, Relax på Feiticeira-stranden"
%}

Hem tog vi en taxibåt och gissa vilka som åker med samma... Men grejen är att vi vid detta laget börjat gilla honom. Han är nog inte så störig som vi först tänkte. Kanske till och med lite rolig:)

{% include imageGrid.html
  images="images/1.1420758311.taxib-229-t-hem-fr-229-n-vattenfallsstranden.jpg, images/1.1420758311.testar-a-231-a-237.jpg"
  captions="Taxibåt hem från vattenfallsstranden, Testar Açaí!"
%}

Vi hade tidigare smygsurfat på ett wi-fi (vi använde den "lånade" wi-fi koden från hotellet flitigt under vår vistelse) och bestämt oss för vilken buss vi ville ta tillbaka till Rio. (Vi hade ju ett tidigt flyg vidare till Lima att passa.) Dock kan vi inte köpa biljetter online (verkar inte funka för utlänningar).

{% include imageGrid.html
  images="images/1.1420758311.la-johanna-och-la-luna.jpg, images/1.1420758311.214-ns-st-246-rsta-turistbyr-229.jpg"
  captions="La Johanna och la luna, Öns största (?) turistbyrå"
%}

På ön finns en kur där man kan köpa bussbiljetter och i den en man på 60+ med surmulen uppsyn. Vi hade ont om cash sådär i slutet på vistelsen och det stod "debit only" på glasrutan... Hmm dags för Pontus charm igen?

{% include image.html caption="Bussbiljettkuren och restaurangen bredvid som våra New Yorkers okkuperade" src="images/1.1420758311.bussbiljettkuren-och-restaurangen-bredvid.jpg" %}

Säkra på att vi kommer behöva snacka portugisiska (och dessutom vara övertygande trevliga) tar vi ett djupt andetag och närmar oss kuren.
- Falas ingles..? försöker jag (Pontus).
- Of course, svarade mannen. (Hans såg dock fortfarande ganska sur ut... Lite läskig)
Yes! Ett hinder passerat! Vi frågar om kredikort också men han bara pekar på lappen. Ok vi får lägga de sista slantarna här, inget att göra...

Och så avgången, vi ville åka med sista bussen som skulle gå 22:40. Mannen söker och säger att den sista går 23:40. Vi kollar avgångarna som vi har i mobilen och säger att den avgången inte finns.
- Då har de ändrat. De gör så ibland, svarar mannen. Han vrider upp skärmen för att visa genom rutan och vi ser att han tittar på ankomsttid i Rio och inte avgångstid från Angra dos Reis..
Det här måste hanteras delikat! Efter att vi överlagt med varandra och kommit fram till att vi faktiskt har rätt säger vi detta försiktigt till mannen och hoppas att det ska falla i god jord. Det går ok. Skönt, andra hindret passerat.

Avgången längst ner på mannens data-lista går 20:00, jag (Pontus) frågar om det inte är så att det finns någon efter den.
- Nej. Titta här jag har försökt att scrolla, säger han och trycker på scrolla-åt-vänster-pilen.
- Kan du testa med den andra pilen, undrar jag och han för musen över scrolla-åt-höger-pilen. Nej inte den, snett ned till vänster, säger jag. Han klickar och vår avgång syns!
Den surmulne mannen spricker upp i världens leende!
- Du borde jobba här, skrattar han. Egentligen ska jag inte men ni kan få betala med kreditkort, lägger han till och vår lycka är gjord :)

Vi snackar vidare lite och det visar sig att han är från New York och kom till ön för att skriva färdigt ett manus för fem år sedan och blivit kvarvarande dess.
- Blev det filmatiserat? frågade jag.
- Japp, med Mickey Rourke, The black widow.

På kvällen åt vi på restaurangen bredvid kuren som som drevs av en man (60+), även han tidigare New York-bo och som bott på ön sedan fem månader. Lustigt sammanträffande... Ja, de verkade faktiskt inte känna varandra!

Näst sista dagen gick vi upp i gryningen för att hajka till stranden Lopes Mendes på andra sidan ön. Tre timmar tog det men vi var först där och hade 15 km vit potatismjölsstrand för oss själva. Efter hand fylldes stranden upp och strandkrabborna gömde sig i sina hålor. Vi sov i princip hela dagen och tog sedan en taxibåt hem från den närliggande stranden Pouso.

{% include imageGrid.html
  images="images/1.1420758311.gryning-vid-start-p-229-hike-till-lopes-mendes.jpg, images/1.1420758311.pico-do-papagaio-till-h-246-ger-om-bergstoppen.jpg, images/1.1420758311.rotfyllda-stigar.jpg, images/1.1420758311.frukostvy.jpg, images/1.1420758311.frukosterande.jpg, images/1.1420758311.215-de-strand.jpg, images/1.1420758311.flera-246-de-str-228-nder-denna-tidiga-morgon.jpg, images/1.1420758311.f-246-ggel.jpg, images/1.1420758311.en-liten-kyrka.jpg, images/1.1420758311.p-229-v-228-g-mot-lopes-mendes.jpg, images/1.1420758311.en-fin-blomma.jpg, images/1.1420758311.brygga.jpg, images/1.1420758311.214-de-strand.jpg, images/1.1420758311.och-en-pir.jpg, images/1.1420758311.vi-b-246-rjar-n-228-rma-oss.jpg, images/1.1420758311.lopes-mendes-214-de-paradis.jpg, images/1.1420758311.sanden-228-r-som-potatismj-246-l.jpg, images/1.1420758311.p-229-lopes-mendes.jpg, images/1.1420758311.panorama-lopes-mendes.jpg, images/1.1420758311.i-taxib-229-t-p-229-v-228-g-hem.jpg, images/1.1420758311.1-i-taxib-229-t-p-229-v-228-g-hem.jpg, images/1.1420758311.f-246-r-kartfetischisterna.jpg"
  captions="Gryning vid start på hike till Lopes Mendes, Pico do Papagaio till höger om bergstoppen, Rotfyllda stigar, Frukostvy, Frukosterande, Öde strand, Flera öde stränder denna tidiga morgon, Föggel, En liten kyrka, På väg mot Lopes Mendes, En fin blomma, Brygga , Öde strand, ...och en pir, Vi börjar närma oss..., Lopes Mendes. Öde paradis!, Sanden är som potatismjöl!, På Lopes Mendes, Panorama Lopes Mendes, I taxibåt på väg hem, I taxibåt på väg hem, För kartfetischisterna"
%}

Tillslut lyckades vi äntligen betala för vår vistelse och vårt hostels wi-fi funkade igen! :) Denna avslutningskväll tackade Johanna för sig (tidigt enligt P precis lagom enligt J) efter brasiliansk kebab och en hemmablandad caipirinha på petflaska (Det var dock inte drinken som gjorde mig trött /J). Pontus hängde kvar lite på stranden nedanför centrum och lyssnade på live musik, folk och samba funk.

{% include imageGrid.html
  images="images/1.1420758311.krabban.jpg, images/1.1420758311.215-ns-st-246-rsta-turistbyr-229.jpg, images/1.1420758311.lita-blomster.jpg, images/1.1420758311.h-228-r-spenderade-vi-v-229-r-sista-dag-p-229-.jpg, images/1.1420758311.en-fri-man-vid-ett-gammalt-f-228-ngelse.jpg, images/1.1420758311.s-229-h-228-r-spenderade-vi-v-229-r-sista-dag-.jpg, images/1.1420758311.och-s-229-h-228-r-med.jpg"
  captions="Krabban! Vi såg den genom gallret till en dagvattenbrunn, Turistbyråns kontor. Hade en massa motorbåtar i sin ägo som hette Fitta I. Fitta II. Fitta III. Fitta IV - ja ni fattar., Lita blomster, Här spenderade vi vår sista dag på ön, En fri man vid ett gammalt fängelse - ön användes innan det som karantän, Så här spenderade vi vår sista dag på ön, Badkrukan har badat!"
%}

{% include video.html caption="Sista kvällen i Abraão" src="images/1.1420758311.sista-kv-228-llen-i-abra-227-o.mov" %}

Bussen tillbaka till Rio är en timma försenad och vi (framförallt Johanna hinner börja bli lite nervös över att missa morgonflyget innan vi får någon som helst info om var den befinner sig). Vi saknar såklart vår störiga typ + vänner litegrann men vi träffar en fantastisk kille som heter Fábio som hjälper oss att kolla upp den försenade bussens status. Framme i Rio hjälper hans mamma oss att fixa en taxi (rätt sorts taxi, enligt henne) till flygplatsen och vi tackar Brasilien för den här gången. Muito obrigado!

{% include imageGrid.html
  images="images/1.1420758311.i-v-228-ntan-p-229-bussen-i-angra-dos-reis.jpg, images/1.1420758311.emergency.jpg, images/1.1420758311.i-v-228-ntan-p-229-flyget-till-lima.jpg"
  captions="I väntan på bussen i Angra dos Reis, Emergency! Nödhjälpsknappen på flygplatstoaletten; lite mer rejäl än dess svenska motsvarighet, I väntan på flyget till Lima"
%}

PS. Undervattensvideo och trekkingfilmer kommer snart DS.

{% include map.html %}

## Comments

Återigen fantastiska bilder och vilka äventyr det kan bli av små vardagssaker som att betala med kort eller liknande småsaker.
Härligt att få hänga med så här på ett hörn
> /Peter, on Jan 27, 2015 at 10:21PM
