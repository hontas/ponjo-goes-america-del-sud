---
trip_name: 2015 - America del sur
date: 20150101
---

# Möte med vår skapare... Eller var det hans son?

{% include vimeoPlayer.html id=121663678 %}

Bussbytesproblematik, igen!

Plan: ta buss 463 ett par stationer, byta till buss 570, åka en station genom tunneln under Corcovado (Jesusberget) till Cosme Velho varifrån kugghjulståget går.

Att åka buss kostar 3 Reales / person och buss (ca 9kr). Att åka taxi kostar 4.5 $R + 1.6 $R / km.

Vid byteshållplatsen får vi vänta ett tag. Varmt som vanligt. Enligt Google Maps ska vi vänta ca 15 minuter. Vi väntar och väntar, många bussar passerar men inte vår.

Plötsligt kommer tre bussar samtidigt. De två första vinkas in och vi inte ser vilken linje den tredje bussen är. Den verkar inte ha nåt intresse av att stanna utan kör bara förbi och just som den passerar utanför den första bussen ser vi att det är vår buss... Doh!

Så vi tar en taxi sista biten med en trevlig italiensk-libanesisk chaffis som har tolv syskon varav två systrar bor i Schweiz. [Det är perfekt att åka taxi med en Pontus som är mästare på att sköta snacket:) /Johanna]. Taxin blir cirka 20 kr dyrare än bussen men vi kommer hela vägen fram och taxin har AC. Ibland blir det rätt när det blir fel...

Vi har kommit hyfsat tidigt (strax före 10 på nyårsdagen) så köerna är korta och vi får biljetter till avgången om en timma. Borde lärt oss sedan förra året (dagen innan) att det går att köpa vouchers online för att slippa köa men men, vi blir visare med tiden, insha'Allah.

På toppen av Corcovado (710 möh) väntar branta trappor, mer tryckande värme och ett litet utbud av souvenirbutiker, en resturang och ett kafé. Vi går runt Jesus och njuter av utsikten. Det går inte att bli mätt på den. Alla ska fotograferas med armarna i vädret, och givetvis gör vi detsamma. (Svårt att få med vissas armar på bild... Tur att vi fick låna Tobbes vidvinkelkamera!)

Under Jesus kjol finns ett litet litet kapell där nattvarden delas ut av skönsjungande präster. Folkmassan utanför är tät. Vi kanske skulle ha kommit närmare och sett bättre in om vi väntat lite, men hunger, törsten och värmen fick bestämma så vi tog lunch. "Först kommer käket, sedan er moral" som Brecht skrev.

Vi delar på en frukttallrik som av någon anledning inkluderar två rullar, ost + spam. Pontus toppar med två kulor glass och sedan blickar vi ut en sista gång innan vi tar tåget ner för att dra vidare mot Santa Teresa.

![Kugghjulstågstationen](images/1.1420070400.kugghjulst-229-gstationen.jpg)
![På väg till möte med Jesus...](images/1.1420070400.p-229-v-228-g-till-m-246-te-med-jesus.jpg)
![Varm väntan på det lilla röda tåget...](images/1.1420070400.varm-v-228-ntan-p-229-det-lilla-r-246-da-t-229.jpg)
![Donna Johanna](images/1.1420070400.donna-johanna.jpg)
![Där är det!!!:)](images/1.1420070400.d-228-r-228-r-det.jpg)
![Corcovado Tram Selfie...](images/1.1420070400.uppe.jpg)
![Foto av the making av Corcovado Tram Selfie!](images/1.1420070400.corcovado-tram-selfie.jpg)
![Helt ok vyer på vägen upp... Men varmt!](images/1.1420070400.helt-ok-vyer-p-229-v-228-gen-upp-men-varmt.jpg)
![Där är han!!!](images/1.1420070400.d-228-r-228-r-han.jpg)
![Pontus likear utsikten!](images/1.1420070400.pontus-likear-utsikten.jpg)
![Skön utsikt, dam och sjön](images/1.1420070400.sk-246-n-utsikt-dam-och-sj-246-n.jpg)
Till vänster Copacabana, bakom Johanna Ipanema och Rodrigo de Freitassjön
![The Jesus](images/1.1420070400.the-jesus.jpg)
![Vi var inte helt ensamma...](images/1.1420070400.vi-var-inte-helt-ensamma.jpg)
![Blickar mot sockertopp](images/1.1420070400.blickar-mot-sockertopp.jpg)
Till vänster ser man Centro, i mitten Urca och Pão de Açugar, 3/4 till höger mellan kullarna bor vi och bakom skymtas Copacabana
![To be chicken or to be Jesus..](images/1.1420070400.to-be-chicken-or-to-be-jesus.jpg)
![Mäktigt!](images/1.1420070400.m-228-ktigt.jpg)
![Ner igen...](images/1.1420070400.ner-igen.jpg)
![Kisfie framför Lagoa Rodrigo de Freitas](images/1.1420070400.kisfie-framf-246-r-lagoa-rodrigo-de-freitas.jpg)
![Lunchutsikt](images/1.1420070400.lunchutsikt.jpg)
![Strax under Christo](images/1.1420070400.strax-under-christo.jpg)

## Comments

Gott nytt och god fortsättning, ni ser ut att ha det bra och dessutom i gott sällskap, snacka om stoneface.
> /Peter, on Jan 4, 2015 at 08:53PM
